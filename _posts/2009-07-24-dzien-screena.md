---
title: Dzień screena
author: Thoro
time: "2009-07-24 11:11"
---

<img src="/images/2qw38g1.jpg" class="banner">

Już **25 lipca** powtórka z zeszłorocznego "Dnia Screena". 
Dla mniej uważnych przypominamy, że jest to coroczna impreza na łamach **theModders.org** pozwalająca modderom na zaprezentowanie wyników prac nad swoimi projektami. 
Tegoroczna akcja obejmować będzie głosowanie na najlepszy mod oraz najładniejszego screena. 
Jak poprzednio tak i tym razem nie może na niej zabraknąć **The Modders** wraz z długo oczekiwanym **Czasem Zapłaty**. 
Przez ostatnie kilka miesięcy nie rozpieszczaliśmy Was nowymi materiałami z projektu a rzeczy którymi warto się pochwalić powstało naprawdę wiele, stąd też ustalony limit screenów, które można pokazać w ramach imprezy (10) nie ułatwił nam zadania.

W przypadku naszej grupy wstępnie przygotowane zostały **64 obrazy z gry** przedstawiające różne lokacje, pory dnia i wydarzenia z czego musieliśmy wyłonić wspomnianą dziesiątkę. 
Po kilkugodzinnej selekcji, wielu dylematach i kwestionowaniu własnych wyborów udało nam się skomponować bardzo atrakcyjny set, który ujrzeć i ocenić będziecie mogli w "Dzień Screena".