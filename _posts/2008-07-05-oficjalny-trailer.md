---
title: Oficjalny trailer
author: Shergar
time: "2008-07-05 17:06:49"
---

Właśnie dzisiaj opublikowany został oficjalny trailer modyfikacji Czas Zapłaty. Już teraz każdy może sprawdzić co czekać będzie graczy wcielających się w postać Ricka. Na pewno godnymi uwagi będą:

- walka dwoma mieczami. Czyli zupełnie nowe animacje postaci, nowe kombosy, a przede wszystkim nowy sposób walki i eksterminacji pomiotu Beliara.

- miecz runiczny. Jest to bardzo ciekawy oręż, który ewoluuje wraz z graczem. Mimo iż oręż jest naprawdę potężny, nigdy nie należy lekceważyć w Czasie Zapłaty przeciwnika.

- nowe lokacje. Prócz zupełnie nowej historii czekają na graczy także nowe lokacje pełne grozy, pułapek i śmiertelnie niebezpiecznych przeciwników.

- zaawansowane skrypty. Czas Zapłaty to przede wszystkim innowacyjnie napisany systemy nauki i rozwoju postaci, świetnie zbalanowany poziom trudności, który można zmieniać, zupełnie nowe rozwiązania, które dane będzie odkryć graczom być może w tym roku.

- realizm i klimat Gothica. Głównym wyznacznikiem tworzenia fabuły był realizm zachowywania się i życia skazańców w Kolonii Karnej. Czas Zapłaty jest modyfikacją przeznaczoną dla graczy o mocnych nerwach i wytrzymałej klawiaturze.

- nowe przedmioty. Na potrzeby modyfikacji zostało stworzonych wiele nowych przedmiotów a także tekstur.

Czas Zapłaty oferuje znacznie więcej i na pewno nikt kto tak jak my uwielbia świat wykreowany przez Pyranha Bytes się nie rozczaruje. 
Postaramy się jeszcze przed premierą modyfikacji pokazać kilka dodatkowych klipów promujących Czas Zapłaty.