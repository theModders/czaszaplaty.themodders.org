---
title: Do szopy hej pasterze...
author: Aragorn
time: "2008-12-23 12:04:36"
---

Spokojnie, nie będziemy Wam składać życzeń skopiowanych z internetu. Mamy w zanadrzu coś znacznie lepszego. Świąteczną niespodziankę! O co się rozchodzi? Otóż postanowiliśmy wystartować z konkursem, ale nie byle jakim. Na zwycięzców czekać będą (TADAM!) 3 posady beta testerów, a co za tym idzie możliwość zagrania w „Czas Zapłaty” znacznie wcześniej.

To jednak nie wszystko. Za pierwsze miejsce przewidziany jest pradawny artefakt w postaci koszulki z logo „Czas Zapłaty”.

Na czym będzie polegał konkurs?

Tutaj należy wspomnieć o kolejnej niespodziance. Począwszy od 25 grudnia co dwa dni ukazywać się będą fragmenty opowiadania, traktującego o dawnych przygodach głównego bohatera. Zastanawiało Was kim tak naprawdę jest Rick? Jak trafił do koloni? Dlaczego został piratem?

Na te i wiele innych pytań poznacie odpowiedź już wkrótce.

Wróćmy jednak do konkursu. Na końcu każdego fragmentu opowiadania Rick stanie przed ważnym dylematem. Z której drogi skorzystać? Jak postąpić w danej sytuacji? Waszym zadaniem będzie wczuć się w jego rolę i wybrać właściwą opcję. Spośród osób najlepiej znających charakter naszego herosa (oraz całą serię Gothic) wylosujemy zwycięzców.

To by było na tyle, więcej dowiecie się 25 grudnia.