---
title: Dzień Screena 2010
author: Thoro
time: "2010-08-12 20:37"
---

Lada dzień już po raz trzeci rozpocznie się Dzień Screena - impreza modderów pod patronatem [theModders.org](https://theModders.org). Jak zapowiadają organizatorzy, w odniesieniu do poprzednich edycji tym razem spodziewać się możemy wielu zmian i niespodzianek a największą z nich jest z pewnością zaproszenie do zabawy modderów ze sceny Mount & Blade, Wiedźmin i innych. Dzień Screena rozpocznie się 24 sierpnia i trwać będzie 7 dni. W imieniu swoim jak i [forum theModders.org](https://theModders.org) zapraszamy wszystkie grupy, jak i osoby niezależne do wzięcia udziału w tej corocznej imprezie. Jest to świetna okazja do promocji swojego dzieła, jak i ogólnej popularyzacji moddingu w Polsce. W tym roku wspierają nas: [Poltergeist](https://polter.pl), [Twierdza Insimilion](https://crpg.iml.pl), [Tawerna Gothic](https://tawerna-gothic.pl/), [Gothic Site](http://gothic.phx.pl) i [Tawerna Four Ways](https://forum.mountblade.info/). Wszyscy zainteresowani udziałem proszeni są o kontakt następującymi drogami:

- E-mail: [serail@o2.pl](mailto:serail@o2.pl) [Serail] lub [avallach@themodders.org](mailto:avallach@themodders.org) [Avallach]
- Gadu-Gadu: 5488507 [Serail] lub 4761656 [Avallach]
- Tlen: serail [Serail]

Grupa The Modders odpowiedzialna za projekt Czas Zapłaty, jako zwycięzca obydwu poprzednich edycji Dnia Screena postanawia honorowo nie brać udziału w tegorocznej edycji.