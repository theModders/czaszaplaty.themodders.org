---
title: Informacje ogólne
author: Shergar
time: "21.11.2009, 21:36"
---
*"...Chcecie poznać prawdziwą historię Bezimiennego? Jeżeli tak to najpierw musicie usłyszeć opowieść o pewnym piracie, który znalazł się w niewłaściwym miejscu o jeszcze mniej właściwej porze. Nie będzie to jednak historia o bohaterach, wielkich czynach czy poświęceniu. Będzie to zwyczajna opowieść o przetrwaniu, sile ludzkiego charakteru i nie zawsze dobrych wyborach. Dowiecie się też prawdy o tym, kim mógłby stać się Bezimienny i dlaczego w legendach nie przetrwały wzmianki o kimś, kto żył w jego cieniu. Wystarczy już pustych słów. Usiądźcie i posłuchajcie o prawdziwym Czasie Zapłaty..."*

Witamy wszystkich wielbiciela Gothica, którzy nadal odczuwają potrzebę powrotu do tej wspaniałej gry. 
Czas Zapłaty to modyfikacja, która mniej lub bardziej wniesie do świata skazańców coś nowego, ciekawego i nienazwanego. 
Twórcy podniesli sobie poprzeczkę trudności dość wysoko co zaoowocowało chociażby implementacją walki dwoma mieczami, innowacyjnymi skryptami i odmienionym obliczem Kolonii Karnej. 
Czas Zapłaty na pewno odświeży grę Gothic, ukaże jej nowe oblicze i ukryty potencjał.

Modyfikacja będzie też opowieścią o zwyczajnych postaciach, które chcą przetrwać w brudnym świecie skazańców. 
Nie znajdziecie tu boskich wybrańców, cudownych artefaktów czy poplątanych nici przeznaczenia. 
Przyjdzie wam wcielić się w postać Ricka, pirata, który za wszelką cenę chce utrzymac się przy życiu. 
A to czy zechcecie poznać jego historię zależy już tylko do Was.

A oto najistotniejsze cechy modyfikacji:

**I. Charakterystyka ogólna.**
- Czas Zapłaty wprowadza całkowicie nową ścieżkę fabularną, zmienia i urozmaica lokacje, a także dodaje nowe.
- ogromna ilość nowych skryptów, głęboko ingerujących w mechanikę i pozostałe aspekty rozgrywki.
- odświeżona szata graficzna gry oraz wiele nowych animacji.
- skomponowana przez Igora "Triple" Czapskiego ścieżka dźwiękowa.
- dbałość o detale, które często są w grach pomijane.
- w pełni profesjonalne podejście do zagadnienia moddingu.
- możliwość wyboru lektora czytającego dialogi.
- konfigurowalny instalator umożliwiający wybór najistotniejszych elementów składowych modyfikacji.

**II. Fabuła i świat.**
- fabuła osadzona została w ramach od czwartego do szóstego rozdziału podstawowej wersji gry.
- nowa układ sił będący wynikiem napięć pomiędzy Rebelią a tyranią Gomeza i Hrabiego.
- główny splot wydarzeń obfituje w wiele zaskakujących zwrotów akcji, opowieść często zbacza na nieoczekiwane tory.
- długie i złożone wątki poboczne, umożliwiające oderwanie się od głównego nurtu fabularnego.
- wiele zmian w całej Kolonii Karnej, nowe lokacje są dużo ciekawsze i przemyślane w najmniejszym szczególe.
- każde istotne dla gry wydarzenie zostało przedstawione za pomocą cut-sceny.
- możliwość zetknięcia się z Bezimiennym i poznania jego losów z innego punktu widzenia.
- szacowany czas rozgrywki to przedział od 40 do 60 godzin, na który składa się ok. 150 zadań.

**III. Mechanika i rozgrywka.**
- zwiększony poziom trudności gry, który można dowolnie regulować.
- zewnętrzne narzędzie pozwalające na szczegółowy dobór innowacji i elementów dostępnych wraz z uruchomieniem gry.
- zaawansowany system zdobywania umiejętności, które zostały uzależnione od głównych atrybutów postaci.
- możliwość szczegółowego ingerowania w wygląd bohatera.
- złożoność i nieszablonowy schemat zadań.
- respawn potworów.
- gracz otrzyma do dyspozycji Miecz Runiczny, potężny oręż, który przy trafieniu może wyzwolić energię żywiołów.
- oburęczność umożliwiająca walkę dwoma mieczami, wzbogacona nowymi animacjami.
- nowe zaklęcia, takie jak Meteor, Święty Ogień, Uzdrawianie Sojuszników, Osłabienie.
- różne typy amunicji do broni dystansowej.
- mikstury tymczasowo zwiększające atrybuty postaci, bądź dodające specjalne zdolności.
- możliwość zostania poszukiwaczem skarbów ukrytych pod ziemią.
- system recept, dzięki którym można stworzyć niemalże każdy przedmiot z wykorzystaniem umiejętności kowalstwa i alchemii.
- możliwość wydobycia rud w kopalniach i jaskiniach.
- wyposażenie handlarzy zostało radykalnie ograniczone, co skutecznie zwiększa balans przedmiotów dostępnych w grze. Najpotężniejszy oręż i oporządzenie trzeba zdobyć bądź wytworzyć.
- graficzne powiadomienia informujące o niebezpieczeństwie i stanie bohatera.
- możliwość czasowego sprintu bez udziału wspomagaczy w postaci eliksirów.
- znajomość lockpickingu jest teraz niezbędna do otwierania zamków.
- pozostałością po pirackiej przeszłości Ricka jest możliwość użycia kompasu.

**IV. Muzyka i udźwiękowienie.**
- profesjonalny soundtrack skomponowany wyłącznie na potrzeby modyfikacji. Nowa ścieżka dźwiękowa składa się trzydziestu utworów, które zastąpią oryginalną muzyką Gothica.
- możliwość wyboru lektora czytającego dialogi.
- seria nowych dźwięków otoczenia oraz innych efektów.

**V. Grafika.**
- nowe tekstury charakteryzują się dużo większym poziomem dokładności, jednocześnie nie burząc unikalnej atmosfery kolonii karnej.
- unikatowe modele stworzone na potrzeby modyfikacji.
- odmieniony wygląd starych lokacji będący następstwem przewrotów jakie nastąpiły w Kolonii.
- obszerna ilość nowych efektów cząsteczkowych.
- dotąd niespotykane efekty jak realistyczne piętrzenie wody, oświetlenie czy lustrzane odbicie.
- ekspresyjne zjawiska pogodowe podkreślające charakter Kolonii Karnej.
- nowy, klimatyczny interfejs oddający charakter i klimat dodatku.