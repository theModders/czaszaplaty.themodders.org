---
title: O nas
author: Orcwarrior
time: "21.11.2009, 21:55"
---

![theModders](/images/logo-team.jpg)

Grupa The Modders powstała 24 sierpnia 2005 roku z inicjatywy Bubby'iego, Orcwarrior'a oraz Kazzmir'a. 
Za cel postawiono stworzenie dodatku rozwijającego wątki pominięte bądź zaniedbane w podstawowej wersji gry takie jak; zestaw misji w obozie bandytów, czy rozwiązanie tajemnicy magicznego przedmiotu na bagnach. 
Jednym z założeń projektu nazwanego "Gothic Stories" było także odświeżenie wyglądu leciwej już gry dzięki czemu powstała modyfikacja "G2TexturesPack" odświeżająca grafikę w grze jej kontynuacji Gothic 2. 
Była to tym samym pierwsza Polska modyfikacja przeznaczona dla gry Gothic. 
Wkrótce do zmienionych tekstur doszły także nowe modele roślinności, zaś nowa wersja została opublikowana pod nazwą "G2Meshes&amp;TexutesPack;".

W tym samym okresie Orcwarrior postanowił wrócić do swojego projektu nad którym pracował przed powstaniem The Modders o pierwotnej nazwie "Obóz Myśliwych". 
Nazwa ta wkrótce została zmieniona na "Czas Zapłaty", a sama modyfikacja połączona z projektem "Gothic Stories". 
Na początku roku 2007 powstała modyfikacja "Czas Zapłaty - Prolog" przedstawiające wydarzenia rozgrywające się przed prawowitym "Czasem Zapłaty".

The Modders zdobyło uznanie wśród graczy i fanów gier Gothic co potwierdzają liczne komentarze na forach dyskusyjnych oraz obydwie edycje "Dnia Screena theModders.org" (2008-2009) gdzie projekt "Czas Zapłaty" zyskał największą średnią głosów tym samym pozostawiając resztę propozycji daleko w tyle. 
Modyfikacja "Czas Zapłaty" jest obecnie najbardziej wyczekiwaną modyfikacją przez fanów gry.